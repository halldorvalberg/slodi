---
title: "Vinnuhelgi"
date: 2025-11-07
author: "Halldór & Signý"
tags: ["devlog"]
summary: "Markmiðasetning og niðurstöður eftir vinnuhelgi á ÚSÚ"
---

Helgina 7.–9. nóvember var haldið grunnnámskeiðs Gilwell og af því tilefni nýttum við tækifærið til að vinna markvisst að verkefnum Slóða í samvinnu við aðra framhaldsnemendur. Við fengum aðstöðu á Úlfljótsvatni, þar sem við gátum unnið í ró og næði að þróun og stefnumótun verkefnisins. Helgin var nýtt bæði til hagnýtrar vinnu við forritun og uppsetningu, sem og til umræðna um framtíðarsýn og skipulag verkefnisins í heild. Þetta var frábært tækifæri til að festa niður seinustu óvissu atriðin um verkefnið, skerpa á markmiðum og leggja traustan grunn að næstu skrefum í þróun Slóða.

## Markmið

Markmið okkar fyrir helgina er að koma verkefninu af stað eftir þarfagreiningu, klára úrvinnslu þess fundar og út frá því mynda skýra stefnu fyrir verkefnið. Eftirfarandi verkefni eru þau sem við settum okkur í upphafi helgarinnar sem okkur langaði að ná yfir.

### Samtvinningur fram- og bakenda

Við viljum vinna markvisst að því að tengja saman framenda og bakenda kerfis þannig að þau virki saman sem ein heild. Í því felst meðal annars:

- Skjalsetning og staðfesting á uppsetningu gagnagrunns, þannig að auðvelt sé að endurbyggja þróunarumhverfið og auðvelt sé að ganga að uppsetningu kerfisins.

- Samráð við Kríu varðandi hýsingu gagnagrunnsins

- Uppsetning á GitHub Actions fyrir sjálfvirkar prófanir á gagnagrunni og öðrum lykilkerfum sem hluta af CI/CD ferlum.

- Virkja skráningu á póstlista til að geta deilt fréttum með áhugasömum aðilum.

### Samræmt og heildstætt viðmót

Á sama tíma verður unnið að því að samhæfa útlit og hegðun kerfisins. Við viljum byggja upp samheildarkerfi framenda sem byggir á endurnýtingu og erfðum kompónenta til að sameina stíl og virkni þannig að kerfið hafi heilt yfir samræmt útlit og notendaupplifun. Þetta felur í sér vinnu að grunnþemum, litakerfi og hönnunarstaðlum sem verða notaðir í öllum einingum framendas.

### Gagnagrunnur og auðkenning

Gagnagrunnurinn hefur verið endurskoðaður og unnið er að því að fínstilla hann áður en hann fer í notkun.

Skipta þarf út núverandi auðkenningarþjónustu, Auth0, fyrir opna auðkenningarþjónustu eins og NextAuth sem við samtvinnum með bakendanum.

### Stefnumótun og skipulag

Til að halda utan um áframhaldandi þróun á verkefninu ætlum við að vinna að því að uppfæra vegakortið okkar (Project Roadmap). Jafnframt verður unnið að markmiða- og dagskrárgerð

- verður settur upp netvettvangur fyrir vinnuhópa til að vera með umræður og vinnufundi, t.d. Discord.

- Allir þátttakendur verða boðaðir þangað inn

- Hver vinnuhópur fær sín eigin markmið og grófa tímaáætlun til að vinna að.

### Fjármögnun og styrkir

Til að tryggja áframhaldandi þróun ætlum við að vinna fjárhagsáætlun fyrir fyrstu tvo fasa verkefnisins sem munu spanna næstu 12 mánuði. Út frá þeirri fjárhagsáætlun getum við mótað styrktarumsókn sem send verður á styrktarsjóð skáta.

## Afköst helgarinnar
Helgin reyndist afkastamikil og markviss. Við náðum að ljúka helstu grunnverkefnum og leggja traustan grunn fyrir áframhaldandi þróun verkefnisins.

### Kláruð verkefni

- **Skjalsetning og staðfesting á gagnagrunni**: Uppsetning og skjalsetning gagnagrunns var fullkláruð, sem tryggir að hægt sé að endurbyggja þróunarumhverfið á stöðugan hátt.

- **Póstlisti virkjaður**: Póstlisti var settur í notkun, sem gerir okkur kleift að miðla fréttum og uppfærslum til áhugasamra aðila þegar gagnagrunnurinn fer í loftið. 

### Verkefni í vinnslu

- **Grunnþemu og hönnunarkerfi**: Unnið var að uppsetningu á grunnþemum framenda, þar með talið litakerfi og hönnunarstöðlum, en verkið verður klárað á næstu vikum.

- **Fínstilling gagnagrunns**: Gagnagrunnurinn var yfirfarinn og unnið að fínstillingum áður en hann fer í notkun.

- **Vettvangur fyrir vinnuhópa**: Netvettvangur (Discord) var settur upp og þátttakendum boðið inn. Hóparnir geta nú nýtt hann til samráðs og skipulagningar.

- **Fjárhagsáætlun og styrktarumsókn**: Unnin voru drög að fjárhagsáætlun fyrir næstu 12 mánuði og samin styrktarumsókn sem verður send á styrktarsjóð skáta.
