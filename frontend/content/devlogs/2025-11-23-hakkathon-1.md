---
title: "Hakkaþon #1"

date: 2025-11-23

author: "Þróunarteimið"

tags: ["devlog", "hakkaþon", "uppsetning"]

summary: "Fyrsta hakkaþonið - Grunnuppsetning og skipulag Slóða verkefnisins"
---

## Inngangur

Fyrsta formlega hakkaþon Slóða fór fram þann 23. nóvember 2025. Markmiðið með fundinum var að leggja traustan grunn að verkefninu með því að taka ákvarðanir um grunnuppsetningar, auðkenningarkerfi, hýsingarlausnir og þróunarstaðla. Fundurinn var afar árangursríkur og við náðum að klára öll meginmarkmiðin sem við settum okkur fyrir fundinn.

## Markmið fundarins

Við höfðum sett okkur fimm meginmarkmið fyrir fundinn:

1. **Auðkenningarkerfi:** Rannsaka og velja bestu lausnina fyrir notendaauðkenningu á bakendanum

2. **Hýsingarlausn:** Ákveða hvar og hvernig bakendinn verður hýstur

3. **Netfang:** Setja upp opinbert netfang fyrir verkefnið (<slodi@skatarnir.is>)

4. **Póstþjónusta:** Rannsaka SMTP lausnir fyrir póstþjónustu

5. **Þróunarstaðlar:** Ákveða forritunarstaðla fyrir framendann, sérstaklega varðandi CSS og Tailwind

Við erum ánægð að geta sagt að öll þessi markmið náðust á fundinum.

## Ítarleg umfjöllun um ákvarðanir

### 1. Auðkenningarkerfi - Auth0 lausnin

Eftir ítarlega umræðu ákváðum við að halda okkur við núverandi auðkenningarkerfi, Auth0, sem auðkenningarþjónustu fyrir verkefnið. Þetta er vandað og öruggt kerfi sem býður upp á margvíslega möguleika. Við vorum búin að ákveða að taka það fyrir og skoða hvort við vildum skipta ef auðkenningarþjónustan færi fram rekstrarkostnað, en þar sem við erum með minna en 500 notendur þá erum við ekki rukkað fyrir notkun á kerfinu. Ef kerfið nær það mikilli notkun í framhaldinu er hægt að færa rök fyrir því að réttlæta þann kostnað, en við ætlum ekki að hugsa út í það fyrr en að því kemur.

**Hvernig kerfið virkar:**

Við höfum hannað tvískipt auðkenningarferli sem veitir aukið öryggi:

1. **Notendaauðkenning á framenda:**

- Notandi skráir sig inn í gegnum staðlaða Auth0 auðkenningarflæðið

- Auth0 annast alla notendastjórnun, lykilorðageymslu og öryggisþætti

- Framendinn fær auðkenningartóken frá Auth0

2. **Staðfesting á bakenda:**

- Þegar framendinn þarf að eiga samskipti við bakendann sendir hann Auth0 auðkenningartókenið með

- Bakendinn hefur síðan beint samband við Auth0 til að staðfesta að tókenið sé gilt

- Ef staðfesting gengur eftir gefur bakendinn út sitt eigið sérstaka aðgangstóken

- Framendinn notar þetta nýja tóken í öllum frekari samskiptum við bakendann

**Kostir þessarar lausnar:**

- Aukið öryggi með tvískiptri staðfestingu

- Bakendinn hefur fulla stjórn á því hvaða beiðnir eru gildar

- Auðvelt að afturkalla aðgang ef þörf krefur

- Auth0 sér um flókna öryggisþætti eins og lykilorðageymslu og notendastjórnun

**Næstu skref:** Við þurfum að kynna okkur Auth0-skjölunina betur til að útfæra þetta kerfi rétt.

### 2. Hýsingarlausn - Bráðabirgðalausn og langtímaáætlun

Við náðum góðri niðurstöðu varðandi hýsingu bakendans:

**Skammtímalausn:**

Kría hefur boðist til að hýsa bakendann á sínum netþjónum þangað til við fáum formlegt leyfi fyrir hýsingu í Azure-umhverfi Skáta Íslands. Þetta gefur okkur tíma til að þróa og prófa kerfið án þess að bíða eftir formlegum samþykktum.

**Langtímaáætlun:**

Þegar búið er að klára Minimum Viable Product (MVP) útgáfuna mun Halldór senda formlegt erindi til framkvæmdastjóra og stjórnar Bandalags íslenskra skáta um að færa verkefnið yfir í Azure-umhverfi samtakanna. Þetta mun veita okkur:

- Faglega hýsingu á traustum vettvangi

- Auðveldar samþættingu við önnur kerfi skátanna í framhaldinu

- Stuðning frá IT-deild skátanna (Aron)

- Langtímastöðugleika

**Tæknileg atriði:**

Til að klára uppsetningu á hýsingunni þurfum við að ganga frá dockerfile'inum. Þetta er mikilvægt skref sem þarf að klárast fljótlega.

### 3. Netfang og póstþjónusta

Við kláruðum að setja upp opinbert netfang fyrir verkefnið: **<slodi@skatarnir.is>**

Þetta netfang verður notað fyrir:

- Opinber samskipti við notendur

- Kerfisbréf (t.d. staðfestingarpóstar, endursetning lykilorða)

- Stuðningsbeiðnir

- Almennar fyrirspurnir um verkefnið

**SMTP uppsetning:**

Við fórum yfir möguleika á SMTP-uppsetningu fyrir póstþjónustu. Þetta er mikilvægt til að kerfið geti sent sjálfvirka pósta til notenda. Við þurfum að rannsaka þetta frekar og taka endanlega ákvörðun á næsta fundi.

**Framtíðarmöguleikar:**

Við ræddum einnig möguleikann á að fá okkar eigið lénsheiti og setja upp <slodi@slodi.is>. Þetta væri faglegra og auðveldara fyrir notendur að muna, en þarf frekari umræðu og samþykki.

### 4. Framendastaðlar - CSS vs Tailwind

Ein umræðan á fundinum snerist um hvaða CSS-lausn við ættum að nota fyrir framendann.

**Niðurstaðan:**

Eftir ítarlega umræðu ákváðum við að nota hefðbundið CSS sem aðallausnina okkar í stað Tailwind.

**Rökin fyrir þessari ákvörðun:**

- Meiri sveigjanleiki í hönnun

- Auðveldara að viðhalda samræmdu þema

- Minni lærdómskrafa fyrir nýja þróunaraðila

- Léttara fyrir vafrann (minni JavaScript overhead)

- Betra version control (breytingar á CSS eru skýrari í Git)

**Hönnunarvinna sem þarf að gera:**

Við þurfum enn að:

- Endurskoða litavalið okkar

- Búa til samræmt þema fyrir alla síðuna

- Skilgreina grunnstíla fyrir hnappa, form og aðra algeng element

- Búa til style guide fyrir framtíðarþróun

## Teymisuppbygging - Steinvör og þróunarhópurinn

Fundinn sat Steinvör sem var að þessu sinni yngsti þátttakandinn (eins árs). Hún sat fundinn með okkur og hafði mikla aðkomu að umræðunum, þó að við skildum ekki meirihlutann af athugasemdum hennar teljum við að eldmóður hennar fyrir efninu hafi verið til fyrirmyndar.

**Framlag Steinvarar á fundinum:**

Steinvör lagði sitt af mörkum á eftirfarandi hátt:

- Fékk að nota fartölvu til að ýta á takka (mjög mikilvægt)

- Gaf einstakt sjónarmið á notendaupplifun (þótt við skiljum það ekki alveg)

- Lagði sig á miðjum fundi (hugsanlega sem mótmæli við CSS vs Tailwind umræðuna)

- Veitti teyminu mikilvæga áminningu um að taka sér stundarhlé á vinnu.

**Umræða um aðild að þróunarhópnum:**

Það hefur verið rætt hvort Steinvör ætti að ganga formlega í þróunarhópinn. Þó að hún sé aðeins eins árs og framlag hennar sé kannski meira á sviði andlegs stuðnings (við erum enn að vinna í að finna út hvort við séum að veita henni stuðninginn eða hún okkur) en tæknilegrar ráðgjafar, þá er ljóst að hún hefur sterka skoðun á hlutunum (sérstaklega þegar kemur að því að fá líka að vera að ýta á takka á tölvunni).

**Næstu skref:**

- Halda áfram að bjóða Steinvöru á fundi (hún er fyndin)

- Veita henni áfram aðgang að fartölvu fyrir takkaýtingar

- Sjá til þess að áframhaldandi fundir stemmi við lúradagskrána hennar

- Meta hvort við eigum að setja á stól titilinn „Chief Morale Officer“ og titla hana í þá stöð

## Functional Requirements - Framvindustjórnun

Á fundinum fórum við yfir functional requirements-skjalið okkar. Þetta er mikilvægt skjal sem skilgreinir hvað kerfið á að geta gert og hvernig það á að virka.

**Staðan núna:**

Grunnútgáfa af functional requirements er til staðar og hefur verið deilt með teyminu.

**Næstu skref:**

Allir í teyminu eru beðnir um að:

- Fara vandlega yfir skjalið

- Koma með ábendingar og spurningar

- Benda á hluti sem vantar

- Benda á hluti sem þarf að skýra betur

- Hugsa um edge cases og sérstök tilvik

Við ætlum að taka allar ábendingar saman á næsta fundi og uppfæra skjalið í samræmi við það.

## Næstu skref og áætlanir

### Strax úrbætur

1. **Dockerfile:** Klára uppsetningu á dockerfile fyrir hýsinguna.

2. **Auth0 skjölun:** Teymið þarf að kynna sér Auth0 skjölunina.

3. **SMTP rannsókn:** Taka endanlega ákvörðun um SMTP lausn

4. **Teymisuppbygging:** Taka endanlega ákvörðun um aðild Steinvarar að þróunarhópnum

### Framendaþróun

Nú er kominn tími til að byrja að skrifa kóða fyrir framendann:

- Byrja á að kóða notendaflæðið

- Útfæra innskráningarsíðu

- Búa til grunnlayout

- Setja upp routing

### Hönnunarvinna

- Endurskoða litavalið okkar og búa til lita palette

- Búa til samræmt þema

- Skilgreina typography (leturgerðir, stærðir, þyngdir)

- Búa til style guide

### Langtímamarkmiðir

- Klára MVP útgáfuna

- Senda erindi til stjórnar um Azure-hýsingu

- Rannsaka möguleikann á <slodi@slodi.is>

- Byggja upp öflugt og fjölbreytt teymi

- Sýna fram á framvindu í umsóknum um styrki

## Lokaorð

Fyrsti hakkaþoninn var mjög árangursríkur. Við náðum að klára öll okkar markmið og lögðum traustan grunn að verkefninu. Teymið er hæfileikarríkt og áhugasamt, og við hlökkum til að halda áfram að byggja upp Slóða.

Sérstakar þakkir til Steinvarar fyrir virka þátttöku og gagnlegt framlag á fundinum. Við hlökkum til að ræða frekar um mögulega aðild hennar að teyminu.

Næsta hakkaþon verður haldið fyrir eða eftir áramót og stefnum við á að taka frá lengri tíma til að geta farið enn dýpra í efnið og vinna markvissara að markmiðum verkefnisins. Þangað til vinnur teymið áfram að sínum verkefnum.

**Takk fyrir frábæran fund!**

_Ef einhverjar spurningar vakna um ákvarðanir eða næstu skref, endilega sendið póst á slodi@skatarnir.is_
